# -*- mode: mandoku-view; -*-
#+TITLE: 周易註疏
#+DATE: 2015-08-24 21:53:24.860336
#+PROPERTY: ID KR1a0007
#+PROPERTY: BASEEDITION WYG    
#+PROPERTY: JUAN 提要
<pb:KR1a0007_WYG_004-1a>¶
欽定四庫全書　　　　經部一¶
　周易正義　　　　　　易𩔖¶
　　提要¶
　　　　(臣/)等謹案周易正義十卷魏王弼晉韓康伯¶
　　　　註唐孔穎達疏易本卜筮之書故末派寢流¶
　　　　於䜟緯王弼乘其極敝而攻之遂能排棄漢¶
　　　　儒自標新學然隋書經籍志載晉揚州刺史¶
　　　　顧夷等有周易難王輔嗣易一卷冊府元龜¶
<pb:KR1a0007_WYG_004-1b>¶
　　　　又載顧悦之(案悦之即/顧夷之字)難王弼易義四十餘¶
　　　　條京口閔康之又申王難顧是在當日已有¶
　　　　異同王儉顔延年以後此揚比抑互詰不休¶
　　　　至頴達等奉詔作疏始専崇王註而衆説皆¶
　　　　廢故隋志易𩔖稱鄭學寢微今殆絶矣蓋長¶
　　　　孫無忌等作志之時在正義既行之後也今¶
　　　　觀其書如復彖七日來復王偶用六日七分¶
　　　　之説則推明鄭義之善乾九二利見大人王¶
<pb:KR1a0007_WYG_004-2a>¶
　　　　不用利見九五之説則駁詰鄭義之非於見龍¶
　　　　在田時舍也則曰經但云時舍註曰必以時¶
　　　　之通舍者則輔嗣以通解舍舍是通義也而¶
　　　　不疏舍之何以訓通於天元而地黄則曰恐¶
　　　　莊氏之言非王本意今所不取而不言莊説¶
　　　　之何以未允如斯之𩔖皆顯然偏袒至説卦¶
　　　　𫝊之分隂分陽韓註二四為隂三五為陽則¶
　　　　曰輔嗣以為初上無隂陽定位此註用王之¶
<pb:KR1a0007_WYG_004-2b>¶
　　　　説帝出乎震韓氏無註則曰益卦六二王用¶
　　　　亨於帝吉輔嗣註曰帝者生物之主興益之¶
　　　　宗出震而齊巽者也則輔嗣之意以此帝為¶
　　　　天帝也是雖弼所未註者亦委曲旁引以就¶
　　　　之然疏家之體主於詮解註文不欲有所出¶
　　　　入故皇侃禮疏或乖鄭義穎達至斥為狐不¶
　　　　首邱葉不歸根其墨守専門固通例然也至¶
　　　　於詮釋文句多用空言不能如諸經正義根¶
<pb:KR1a0007_WYG_004-3a>¶
　　　　據典籍源委粲然則由王註掃棄舊文無古¶
　　　　義之可引亦非考證之疏矣此書初名易贊¶
　　　　後詔改正義然卷端又題曰兼義未喻其故¶
　　　　序稱十四卷唐志作十八卷書録解題作十¶
　　　　三卷此本十卷乃與王韓註本同殆後人從¶
　　　　註本合併歟乾隆四十一年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
